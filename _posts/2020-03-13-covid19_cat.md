# Covid-19, la teva comunitat i tu - perspectiva des de la Ciencia de dades

Això és una traduccio al català de [Covid-19, your community, and you — a data science perspective](https://www.fast.ai/2020/03/09/coronavirus/), escrit per [Jeremy Howard](https://twitter.com/jeremyphoward) i [Rachel Thomas](https://twitter.com/math_rachel), i traduit per [Edgar Riba](https://twitter.com/edgarriba).

> Som científics de dades, és a dir, la nostra feina és comprendre com analitzar i interpretar dades. Quan analitzem les dades del covid-19, ens preocupem molt. Les parts més vulnerables de la societat, la gent gran i els pobres, corren més risc, però per controlar la propagació i l’impacte de la malaltia requereix que tots canviem el nostre comportament. Rentar-se les mans minuciosament i regularment, evitar grups i multituds, cancel·lar esdeveniments i no tocar-te la cara. En aquesta publicació t’expliquem per què estem preocupats, i tu també ho hauries d'estar. Per obtenir un bon resum de la informació clau que cal conèixer, llegiu Corona in Brief per Ethan Alley (el president d’una organització sense ànim de lucre que desenvolupa tecnologies per reduir els riscos de les pandèmies).

**Contingut**

1. TOC
{:toc}

## Necessitem un sistema mèdic en funcionament

Just fa més de dos anys, una de nosaltres (Rachel) va tenir una infecció cerebral que mata prop d’1 / 4 de les persones que la pateixen i deixa a 1/3 amb deteriorament cognitiu permanent. Molts d’altres acaben amb danys permanents de la visió i l’oïda. La Rachel es trobava en un estat delirant en el moment que s'arrossegava per l’aparcament de l’hospital. Va tenir la sort de rebre atenció, diagnòstic i tractament puntuals. Fins poc abans d’aquest esdeveniment, la Rachel tenia un bon estat de salut. El fet d’haver tingut accés ràpid a la sala d’emergències gairebé segur que li va salvar la vida.

Parlem ara del covid-19 i què pot passar amb la gent de la situació de Rachel en les properes setmanes i mesos. El nombre de persones infectades pel covid-19 es duplica cada 3 a 6 dies. Amb una taxa de doblatge de tres dies, això vol dir que el nombre de persones infectades pot augmentar 100 vegades en tres setmanes (en realitat no és tan senzill, però no ens desviem pels detalls tècnics). Una de cada deu persones infectades requereix hospitalització durant moltes setmanes i la majoria necessiten oxigen. Tot i que és molt primerenc aquest virus, ja hi ha regions on els hospitals estan completament saturats, i les persones ja no poden obtenir el tractament necessari (no només per a covid-19, sinó també per a qualsevol altra cosa, com ara la la cura de vida que necessitava la Rachel). Per exemple, a Itàlia, on fa només una setmana els funcionaris deien que tot estava bé, ara setze milions de persones han estat bloquejades (actualització: 6 hores després de publicar-ho, Itàlia va posar tot el país bloquejat; i ara també Catalunya), i carpes com aquesta s’estan creant per ajudar a atendre l’afluència de pacients:

![](/images/image1.jpeg "img")

*Tenda de campanya mèdica utilitzada a Itàlia*

El Dr. Antonio Pesenti, cap de la unitat regional de resposta a les crisis a una zona afectada d'Itàlia, va dir: "Ara ens veiem obligats a establir un tractament de cures intensives als passadissos, als quiròfans, a les sales de recuperació ... Un dels millors sistemes de salut del món, a Llombardia és a un pas de col·lapsar-se."

## Això no és com la grip

La grip té una taxa de mortalitat al voltant del 0.1% de les infeccions. Marc Lipsitch, director del Centre per a la Dinàmica de Malalties Transmissibles de Harvard, [estima que per al](https://www.washingtonpost.com/opinions/2020/03/06/why-its-so-hard-pin-down-risk-dying-coronavirus/) covid-19 és de l’1.2%. En el darrer modelatge [epidemiològic](https://www.medrxiv.org/content/10.1101/2020.03.04.20031104v1.full.pdf) es va trobar una taxa de l'1,6% a la Xina al Febrer, setze vegades superior a la grip1 (potser és un nombre molt conservador, perquè les taxes pugen molt quan el sistema mèdic no pot fer front). Les millors estimacions actuals esperen que el covid-19 matarà 10 vegades més persones aquest any que la grip (i el [modelat d’Elena Grewal](https://docs.google.com/spreadsheets/d/1ktSfdDrX_uJsdM08azBflVOm4Z5ZVE75nA0lGygNgaA/edit?usp=sharing), exdirectora de ciències de dades d’Airbnb, demostra que podria ser 100 vegades més, en el pitjor dels casos). Això és abans de tenir en compte l’enorme impacte sobre el sistema mèdic, com hem descrit anteriorment. És comprensible que algunes persones s’intentin convèncer a si mateixes que això no és res nou, una malaltia semblant a la grip, perquè és molt incòmode acceptar una realitat que no ens és gens familiar.

Intentar entendre de manera intuïtiva un creixement exponencial del nombre de persones infectades no és una cosa que els nostres cervells estan dissenyats a fer. Així que hem d’analitzar-ho des del punt de vista científic, no fent servir la nostra intuïció.

![](/images/image2.png "img")
*On serà d’aquí a dues setmanes? 2 mesos?*

Per cada persona que té la grip, de mitjana, infectem altres 1.3 persones. Això s'anomena "R0" en el cas de la grip. Si el R0 és inferior a 1.0, una infecció deixa de propagar-se i desapareix. Si és superior a 1.0, es propaga. Actualment un R0 és de 2-3 per a covid-19 fora de la Xina. La diferència pot semblar petita, però després de 20 “generacions” de persones infectades que transmeten la infecció, un R0 de 1.3 produiria 146 infeccions, però un R0 de 2.5 derivaria en 36 milions d’infeccions! (per suposat, aquests càlculs son molt a l'alça e ignoren molts dels impactes del món real, però és una petita il·lustració raonable de la diferència relativa entre el covid-19 i la grip, essent totes les altres variables iguals).

Tingueu en compte que el R0 no és una propietat fonamental d’una malaltia. Depèn molt de la resposta i pot canviar amb el temps. Sobretot, a la Xina el R0 per al covid-19 ha disminuït molt, i ara s’aproxima a 1.0! Com? et pots preguntar. Posant en marxa mesures a una escala que sería difícil imaginar en un país com els Estats Units (i a la resta d’Europa), per exemple, bloquejant completament moltes grans ciutats i desenvolupant un procés de diagnosi que permet fer el test de prova a més d’un milió de persones a la setmana.

Una cosa que es veu molt últimament a les xarxes socials (inclosos en comptes molt seguits com Elon Musk) és un malentès de la diferència entre creixement *logístic* i *exponencial*. El creixement "logístic" es refereix a la pràctica al patró de creixement "en forma de s" de la propagació de l'epidèmia. Evidentment, el creixement exponencial no pot continuar per sempre, ja que en cas contrari hi hauria més persones infectades que persones al món. Per tant, eventualment, la relació d’infecció ha de disminuir sempre, donant lloc a una taxa de creixement en forma de s (coneguda com a sigmoide) amb el pas del temps. Tanmateix, el creixement decreixent només es produeix per un motiu - no és màgic. Els motius principals són:

* Resposta comunitària massiva i eficaç, o
* Un percentatge tan gran de persones estan infectades que hi ha menys persones desinfectades.

Per tant, no té sentit lògic confiar en el patró de creixement logístic com a manera de “controlar” una pandèmia.

Una altre factor que fa difícil entendre de manera intuïtiva l’impacte del covid-19 a la vostra comunitat local és que hi ha un interval de temps considerable entre la infecció i l’hospitalització, generalment d’uns 11 dies. Pot ser que això no sembli gaire, però quan es compara amb el nombre de persones infectades durant aquest període de temps, vol dir que, quan noteu que els llits de l'hospital estan plens, la infecció comunitària ja està a un nivell que hi haurà 5-10 vegades més persones per fer front.

Tingueu en compte que hi ha alguns primers signes que l'impacte a la vostra àrea local pot dependre almenys d'una mica del clima. L’article [Temperature and latitude analysis to predict potential spread and seasonality for COVID-19 ](https://poseidon01.ssrn.com/delivery.php?ID=091071099092098096101097074089104068104013035023062021010031112088025099126064001093097030102106046016114116082016095089113023126034089078012119081090111118122007110026000085123071022022127025026080005029001020025126022000066075021086079031101116126112&EXT=pdf) assenyala que la malaltia s'ha estès contínuament en climes suaus (per desgràcia per a nosaltres, el rang de temperatura a San Francisco, on vivim, és just en aquest rang; també cobreix els principals nuclis de població d'Europa, inclòs Londres.)
